# Fixkin
<a href="https://github.com/hlev97/Fixkin/blob/master/Fixkin_beszamolo.pdf" class="image fit" >Beszámoló</a>
![alt text](https://github.com/hlev97/Fixkin/blob/master/Screens.png?raw=true)

A pszoriázis egy olyan autoimmun betegség, ami a társadalom kb. 2-4 %-át érinti. A betegség érintheti a bőrt, a körmöket, ízületeket és nagyon ritkán akár a nyálkahártyát is. A betegség nem halálos, de az esztétikai problémák mellett az érintettek különböző fertőzéseknek is sokkal inkább kitettek, illetve számos mentális betegség is könnyebben kialakulhat (pl. szociális szorongás, depresszió), ami tovább növelhetik a tünetek súlyosságát. A betegségre egyelőre nincs gyógymód, de tünetek enyhíthetőek, és a megfelelő terápiával (szteroid, szisztémás kezelés, biológiai terápia stb.) és életmóddal akár a tünetmentes állapot is elérhető.

Az applikáció lényege, hogy a felhasználónak lehetősége van követni a tünetfellángolások erősségét egy ötös skálán, kitölteni a Dermatology Life Quality Index-et (DLQI), ami azt kívánja mérni, hogy a betegség milyen mértékben van hatással a felhasználó életminőségére. 
A fellángolások logolása úgy történik, hogy súlyosság mértékének kiválasztása mellett van lehetőség olyan tényezők kiválasztására, amik valamilyen szinten hozzájárulhattak a tünetek rosszabbodásához. Az ilyen tényezők lehetnek ételallergének (glutén, tej, laktóz stb.), időjárási tényezők (front, száraz levegő, meleg idő stb.), mentális állapot (szorongás, inzomnia, stb.) és egyéb tényezők (dohányzás, fertőzés stb.). Az ilyen adatok elmentésére naponta kétszer van lehetőség.
A teszt egy feleletválasztós kérdőív, ami 10 kérdés alapján igyekszik mérni az életminőséget. Ezt hetente egyszer lehet kitölteni.
A teszt kitöltéséből és a fellángolásokról adott információkból kigyűjtött adatok egy adatbázisban kerülnek tárolásra, amiket a felhasználó vissza tud keresni és módosítani. Az összegyűjtött adatokból statisztika készül, ami egyfajta segítség lehet a felhasználó számára azzal kapcsolatban, hogy milyen életmódváltoztatásokat kell megfontolnia egy jobb életminőség reményében.
